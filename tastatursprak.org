#+TITLE: Endre tastaturspråk
#+OPTIONS: num:nil toc:nil html-postamble:nil

* Introduksjon

Det er ikke noe mekanisk spesielt med det norske tastaturet, det er kun et tastatur hvor de har byttet ut noen av plastdekslene fra et engelsk tastatur med plastdeksler som viser for eksempel /æ/, /ø/ og /å/. I Windows kan man stille på hvilket språk tastaturet sitt er på. Standarden er at du har norskt tastatur, som vises som "NO" nede til høyre.
[[file:./figurer/tastatursprak_201705_102916.png]]

Det er denne innstillingen som gjør at om du trykker på /æ/-tasten, får du en /æ/ på skjermen.

* Problem

Problemet oppstår om man har fått sagt til Windows at man har et engelsk tastatur. Hurtigtasten for dette er "Alt + Shift", noe man fort får trykket om man bruker likningseditoren i Word, som har hurtigtast "Alt + =". Om du har fått trykket "Alt + Shift" kommer du til å se at "NO" har blitt til "EN" nede til høyre.

* Hurtigløsning

Trykk på "Alt + Shift" en gang til.

* Varig løsning
Velg "Kontrollpanel" fra startmenyen. (Trykk Windows-tasten på tastaturet, to til høyre for mellomrom, skriv "kontroll" og trykk Enter.) Under "Klokke, språk og område", velg "Endre tastur- eller andre inndatametoder".[[file:./figurer/tastatursprak_201705_104511.png]]

Under fanen "Tastatur og språk", velg "Endre tastaturer..."

[[file:./figurer/tastatursprak_201705_104619.png]]

Under fanen "Avanserte tasteinnstillinger", sett "Tastesekvensens" for "Handlingen" /Mellom inndataspråk/ til å være "Ikke tilordnet". 

[[file:./figurer/tastatursprak_201705_104811.png]]

Du har nå skrudd av hurtigtasten for å skifte mellom norsk og engelsk tastatur og "Alt + Shift" skal i utgangspunktet ikke lenger gjøre noe.
